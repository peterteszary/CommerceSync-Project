---
outline: deep
---

# CommerceSync HUB Bundle

## A projekt célja

A CommerceSync Bundle projekt célja, hogy azon WordPress és Woocommerce felhasználók számára, akik nem rendelkeznek magasabb szintű ismeretekkel a WordPress/Woocommerce használatát illetően, egy letisztult, egyszerű felhasználói felületet kapjanak, ahonnan könnyen és egyszerűen feltölthetik a termékeiket webáruházaikba.

A kiinduló pontot azok az ügyfelek adták, akik számára nehézséget jelentett a termékek feltöltése a webshop-jukba. Ez érthető, hiszen sok esetben ezek a felhasználók egyéni válllalkozók, vagy olyan kisvállalkozások, családi vállalkozások, ahol nem alapvető kompetencia az informatika ismerete. Egy kézműves termékeket alkotó családi manufaktura számára nem létkérdés az informatikai ismeretek elsajátítása, hiszen ők a kezeik által hozzák létre a portékájukat. Esetleg kézzel állítják ki a számlát vagy nyugtát is a vevőik számára. De most szeretnének növekedni, szélesebb vevőkört kiszolgálni, éppen ezért az internet felé fordulnak és webáruházat nyitnak. 

## A kihívás

Egy webshop üzemeltetése önmagában kihívás lehet bárki számára, különösen ha az adott személy, vagy vállalkozás nem rendelkezik ehhez kapcsolódó ismeretekkel. A fizetést, számlázást és egyéb feladatokat természetesen lehet automatizálni, de a termékek feltöltését - hogy a példánál maradjunk - különösen egyedi kézműves termékek esetén igazán nehézkesen lehet csak. Hogy ne a fejlesztőt másnéven a “webest” keljen minden termék feltöltésekor hívni, a termék alkotója szeretné maga feltölteni azt a webáruházba.  

A WordPress és WooCommerce adminisztrációs felülete pedig számtalan útvesztőt ad a felhasználóknak. Túl sok opció és túl sok hibalehetőség, amely során a felhasználó elveszik a részletekben, ezért nem tudja hatékonyan kezelni a felületet. Nem mindegyik vállalkozás tud vagy akar ilyen jellegű skill-eket elsajátítani, esetleg nem szeretne ilyen kompetenciájú munkavállalót csak ezen feladatok ellátására alkalmazni.

## Valós problémák

Több ügyféltől is érkezett visszajelzés, hogy a WordPress adminisztrációs felülete számukra bonyolult és nehézséget jelent az, hogy a webshopjukban lévő termékeket, termékkészletet naprakészen tartsák. Elmondásuk szerint annyi a menüpont, a kattintható elem, almenüpont, elrejtett gomb és opció, hogy igazán megterhelő számukra a termékfeltöltés. Ez adta az ötletet, hogy létrehozzunk egy olyan eszközcsomagot, amely segíti a hatékonyságukat. A projekt során létrehozott programcsomaggal arra fogunk törekedni, hogy minél letisztultabb, minél felhasználóbarátabb eszközt adhassunk a korábban említett célközönség részére. Hiszen ha valamit lehet egyszerűen, akkor miért bonyolítsuk. A mai világban számtalan példa van arra, hogy a felhasználók, vagy bármilyen eszközhasználó célcsoport igényli az egyszerűséget. Gondoljunk csak a Google keresőjére, vagy az Apple termékek letisztultságára. Így a mi célunk sem kevesebb, mint, hogy a sok opcióból alkossunk keveset. Pontosabban, hogy redukáljuk az extra gombok, extra körök számát. 

## WordPress

A WordPress egy nyílt forráskódú keretrendszer, amely bárki számára elérhető. Éppen ezért hatalmas felhasználótáborral rendelkezik. 2023-ban az interneten található weboldalak 43.2%-a WordPress motorral fut. Az alapvetően blogolás célzattal létrehozott keretrendszer ma már számtalan funkciót képe ellátni, amely jócskán túlmutat a	weboldal fogalmán.

A WordPress weboldalak egyik bővítménye a WooCommerce, amely webáruház funkciókkal ruházza fel a weboldalt. Az online eladások 7% WooCommerce webáruházakon keresztül történt 2023-ban.
Éppen ezért találtuk fontosnak, hogy egy olyan program csomag – Bundle készüljön a felhasználók számára, amely az alapvető adminisztrációs feladatokat tesz egyszerűvé és könnyen kezelhetővé mint a termékek feltöltése vagy módosítása.

