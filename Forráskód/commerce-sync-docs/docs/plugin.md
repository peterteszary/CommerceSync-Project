## A WordPress plugin funkciói:

A WordPress bővítmény segítségével lehet majd létrehozni az összeköttetést az asztali alkalmazás és a webshop között. A kapcsolat létrehozásához egy kulcsot vagy kulcspárt kell generálni amely az autentikációt szolgálja.

 Ezeket a kulcsokat lehet törölni és újakat generálni amennyiben szükséges Ezeket a kulcsokat kell majd az asztali alkalmazásban megadni az erre fejlesztett felületen. A bővítmény másik funkciójának segítségével pedig CronJob-okat, lehet majd létrehozni. 
 
 Pontosabban azt határozhatjuk meg, hogy a szinkronizáció mikor történjen. Lehet az havi, heti, napi, óránkénti vagy akár percenkénti szinkronizáció is. De akár lehet azonnali is. Természetesen rendelkezik majd a bőítmény egy menüvel is, ahol a menüpontokat elérhetjük, illetve további információkhoz juthatunk a programcsomaggal kapcsolatban. Lehetőség lesz elérni a dokumentációs oldalt, illetve letölteni az asztali applikációt. 
 
 Az információs menüpontban pedig néhány fontos információ is helyet kapna, például, hogy a CronJob-ok használatát körültekintően érdemes alkalmazni, mert ha túl rövid a szinkronizációk közötti idő intervallum, az a szerver túlterhelését és a weboldal átmeneti összeomlását is jelentheti. 
 
 Hiszen ha egyszerre túl sok kérésé érkezik, akkor az megterhelheti a szervert. A bővítmény fejlesztése során is szeretnénk szem előtt tartani a letisztultság és egyszerűség elvét.
